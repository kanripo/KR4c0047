# -*- mode: mandoku-view; -*-
#+TITLE: 韓集點勘
#+DATE: 2015-08-24 23:47:30.467040
#+PROPERTY: ID KR4c0047
#+PROPERTY: BASEEDITION WYG    
#+PROPERTY: JUAN 提要
<pb:KR4c0047_WYG_000-1a>¶
欽定四庫全書　　　　　集部二¶
　韓集㸃勘　　　　　　　别集類一(唐/)¶
　　提要¶
　　　　(臣/)等謹案韓集㸃勘四巻¶
　　　國朝陳景雲撰景雲即撰通鑑胡注舉正者是¶
　　　　編因廖瑩中世綵堂所註韓集舉正其誤因¶
　　　　彚成編巻首注曰校東雅堂本以廖註為徐¶
　　　　時泰東雅堂所翻雕也末有景雲自䟦稱瑩¶
<pb:KR4c0047_WYG_000-1b>¶
　　　　中麄涉文義全無學識其博采諸條不特遴¶
　　　　擇失當即文義亦多踈舛今觀所校考據史¶
　　　　傳訂正訓詁刪繁補闕較原本實為精宻如¶
　　　　别知賦之一旦為仇證以爾雅元和聖徳詩¶
　　　　之麻列證以李白夢游天姥詩城南聫句之¶
　　　　疆氓證以周禮鄭註梁國公主挽歌之厭翟¶
　　　　證以毛詩鄭箋師說之句讀證以經典釋文¶
　　　　送韓侍御序之所治證以魏文帝與吴質書¶
<pb:KR4c0047_WYG_000-2a>¶
　　　　祭李使君文之驚透證以揚雄方言左思賦¶
　　　　烏氏廟碑之立議證以漢書顔注太原郡公¶
　　　　神道碑之耆事證以王安石文劉統軍墓誌¶
　　　　之父訟證以漢書段熲傳太傅董公行狀之¶
　　　　其子乃證以唐書李萬榮傳以至郾城聮句¶
　　　　之諛噱當為庾噱證以李藩傳進學解之守¶
　　　　正當為宗王證以新唐書及文粹皆援據精¶
　　　　確他如引赤藤杖歌證南宫不止稱禮部引¶
<pb:KR4c0047_WYG_000-2b>¶
　　　　唐志五岳四瀆令證廟令老人引徳宗祔廟¶
　　　　髙宗已祧證諱辨之治字亦具有典據而於¶
　　　　時事辨别尤詳可稱善本惟尸子先見公羊¶
　　　　傳而云出漢書稍為疎漏又次潼闗先寄張¶
　　　　十二閣老詩忽㕘宋人諧謔一條非惟無預¶
　　　　於校讐乃併無預於韓集殊乖體例耳乾隆¶
　　　　四十六年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR4c0047_WYG_000-3a>¶
　　　　　　　　　　總　校　官(臣/)陸　費　墀¶
