# -*- mode: mandoku-view; -*-
#+TITLE: 韓集點勘
#+DATE: 2015-08-24 23:47:30.516096
#+PROPERTY: ID KR4c0047
#+PROPERTY: BASEEDITION WYG    
#+PROPERTY: JUAN 卷三
<pb:KR4c0047_WYG_003-1a>¶
欽定四庫全書¶
　韓集㸃勘巻三¶
　　　　　　　　　　　　　長洲陳景雲撰¶
原道　題注　按東坡云云亦伊川語誤以為蘇説自¶
　蜀本韓仲韶注始及後閩中魏仲舉五百家注本已¶
　削之此復採入何也¶
行難　自越州徴拜祠部員外郎　按越州乃浙東治¶
　所觀察使領之李習之陸歙州述云由侍御史入為¶
<pb:KR4c0047_WYG_003-1b>¶
　祠部員外郎盖自浙東使府御史召為省郎¶
師説　題注　按栁子厚誌文云衡湘以南為進士皆¶
　以子厚為師則當時學者之宗仰盛矣何云人不歸¶
　之耶且言子厚因學者不歸已而歸韓故有答韋嚴¶
　二書其説尤鄙陋當削　授之書而習其句讀注¶
　按周禮天官宫正注讀字陸氏釋文云戚如字徐音¶
　豆戚謂梁戚衮徐謂晉徐邈也山谷盖從戚讀非以¶
　意創又陸氏列戚於徐前則亦以其讀為長故公羊¶
<pb:KR4c0047_WYG_003-2a>¶
　序中句讀字不音以此(文選笛賦注投與逗古字/通音豆投句之所止也)¶
進學解　弟子事先生於兹有年注　按此文作於職¶
　方左遷後史傳甚明似無可疑而方本以時易年其¶
　説尚有未安盖此句乃伏後三年博士之根作年為¶
　是此弟子雖假設之辭然唐時國子生亦有久在學¶
　舍者如何蕃入太學二十餘年陽城諭諸生以歸省¶
　是也　行雖修而不顯於衆注　按泊字與顯字義¶
　絶不相近恐是白之誤盖誤白作泊後又轉訛為洎¶
<pb:KR4c0047_WYG_003-2b>¶
　耳　荀卿守正　按守正新史文粹並作宗王東坡¶
　荀卿論言卿明王道述禮樂則作宗王似較守正尤¶
　精切非訛也　欲進其豨苓　按豨苓即莊子所謂¶
　豕苓音義云一名豬苓藥草名也方回猪矢之説妄¶
　矣¶
諱辨　與賀争名注　按董説是也元稹為禮部在長¶
　慶初賀前卒久矣　律文三條皆本禮經故即引鄭¶
　氏原注釋之下文云考之於經質之於律謂此　不¶
<pb:KR4c0047_WYG_003-3a>¶
　聞又諱治天下之治　按治乃高宗廟諱而此文及¶
　平淮西碑俱不避盖徳宗祔廟之年高宗已祧矣文¶
　與碑皆作於後已祧不諱禮也　注傳有五皓之稱¶
　　傳當作博見楚辭招魂王逸注五白博齒也¶
釋言　為我寫子詩書　按史言公舉進士投文公卿¶
　間故相鄭餘慶頗為延譽由是知名盖鄭相知公在¶
　早歲非自江陵召還始受知也公登第之歲鄭入翰¶
　林其後鄭相自以職親地近遂與公久不相聞及貞¶
<pb:KR4c0047_WYG_003-3b>¶
　元之季公始登朝而鄭相已逺謫再秉國鈞特擢公¶
　幕掾因悉徴其歴年詩文也　於後之數月　按月¶
　南宋本作日為是洪譜同公始見鄭相在元和元年¶
　六月而李翰林以次年正月入相相去僅七月以下¶
　文再云累月語推之則前當作數日明矣¶
張中丞傳後叙　愈甞從事於汴徐　按雙廟在宋州¶
　汴府支郡也又泗州亦徐府支郡從事二句盖貫下¶
　祭雙廟與過泗州两事言之或本两府作两州非也¶
<pb:KR4c0047_WYG_003-4a>¶
汴州東西水門記　嚚童噭嘑　按嚚童謂李廼也與¶
　送張道士詩中呼吳元濟為狂童同¶
藍田縣丞㕔壁記　題下注貞元四年進士下脫六年¶
　中博學宏辭科一句此條乃樊澤之語其説是也又¶
　出於人三字亦見栁子厚誌文尤可證樊説之有據¶
　　諺數慢必曰丞注　按公酬崔少府詩云但聞赤¶
　縣尉不比博士慢與此記慢字同義即公論鹽法狀¶
　中所謂散慢官也諺數慢必曰丞者盖當時俗語歴¶
<pb:KR4c0047_WYG_003-4b>¶
　數内外官職之慢莫丞若耳數讀上聲方説得之虞¶
　山錢受之在萬厯末作送楊縣丞序引韓記以慢字¶
　作慢侮解誤甚　雁鶩行以進　按莊子外篇士成¶
　綺雁行　一躡故迹　按漢書鄒陽傳人主必襲按¶
　劒相眄之迹師古注言躡其故迹¶
科斗書後記　平劉展於淮西　按西當作南¶
鄆州谿堂詩序　且六十年注　按李納下當删子字¶
　補傳子師古師古傳師道九字¶
<pb:KR4c0047_WYG_003-5a>¶
爭臣論　為禄仕者也　按詩君子陽陽序君子遭亂¶
　相招為禄仕鄭箋禄仕者茍得禄而已不求道行¶
改葬服議　子思曰三年之䘮未葬服不變雖有其文¶
　未著其人　按子思之説雖出孔叢子而自子思以¶
　來未有行之者也惟南史張種値侯景亂奉母東奔¶
　鄉里母卒又廹凶荒未葬服雖畢居家飲食恒若在¶
　喪王僧辯奏起為中從事并為具葬禮葬訖種方即¶
　吉史傳中僅有此一事則其事仍以二十七月為斷¶
<pb:KR4c0047_WYG_003-5b>¶
　而未甞不除也外此則未見其人¶
禘祫議　按時既勅㫖令百寮集議公方官國子博士¶
　亦百寮之一乃自言賤不及議者盖唐代都省集議¶
　惟朝官得與國子博士非朝官(見公下年論/權停選舉狀)故曰賤¶
　不及議也朝官亦名常參官文官五品以上及两省¶
　供奉官監察御史員外郎太常博士¶
答楊子書　題注　按栁子厚與楊誨之第二書元和¶
　六年也時誨之年未二十若當貞元十七年韓子與¶
<pb:KR4c0047_WYG_003-6a>¶
　敬之書時甫數齡耳其非敬之之兄易明矣敬之從¶
　父憑誨之父也子厚有憑從子承之哀辭作於貞元¶
　之季承之踰冠而夭所作辭賦書論甚偉見於哀辭¶
　則謂遠其兄甚者乃指承之耳又哀辭云有弟哀號¶
　弟即敬之也¶
上宰相第三書　今閣下為輔相亦近耳　按漢書霍¶
　光傳上曰將軍之廣明都即属耳師古注属耳近耳¶
　也公語本此顔注之近謂近日也趙憬賈躭盧邁俱¶
<pb:KR4c0047_WYG_003-6b>¶
　於貞元九年五月入相距公上書時已涉三載似不¶
　得云近而公云然者盖以三相在位歲月較周公之¶
　輔相七年猶為近耳¶
代張籍與李浙東書　題下或注巽字當作遜下以巽¶
　同二人並見唐史遜以元和五年自常州除浙東見¶
　舊史憲宗紀而遜傳云由衢州遷新史因之並誤也¶
　栁子厚以元和四年與遜弟建書末有已白常州煦¶
　僕語謂遜也明年即遷浙東無刺衢事當以憲紀為¶
<pb:KR4c0047_WYG_003-7a>¶
　正¶
上張僕射書　題注　按少陵在嚴鄭公幕府其遣悶¶
　呈鄭公詩中有曉入昬歸之句詩以秋日作疑使院¶
　從事之晨入夜出起九月訖二月乃當時幕府定制¶
　如此殆恐季秋後晷短事緐故限出入之制耶公雖¶
　論此事亦未聞見從盖舊制難改也¶
與崔羣書　書言從一官於此者謂為四門博士也洪¶
　氏年譜甚明題下注盖本之是時公已去徐三年在¶
<pb:KR4c0047_WYG_003-7b>¶
　徐幕注當削¶
與陸祠部書　按書末言方今在朝廷者多以游讌娛¶
　樂為事此謂王仲舒裴茝諸人也王裴輩皆朝賢有¶
　清望者止以頻聚讌飲遂為䜛人所中斥官此書在¶
　諸賢未譴之前年盖所見卓矣¶
答陳商書　按商字述聖官終秘書監甞預修武宗實¶
　録則大中間事¶
答吕毉山人書　少安無&KR0997;　按左氏襄七年傳吾子¶
<pb:KR4c0047_WYG_003-8a>¶
　其少安注安徐也¶
送孟東野序　尸佼　按尸佼魯人秦相商君師之鞅¶
　死逃入蜀見班史藝文志上眘到注亦據班志但四¶
　十六篇六當作二¶
送許郢州序　題注　按以權文公送郢州序參證盖¶
　從水部郎出守又舉其字曰叔載則仲輿乃名也又¶
　世系表仲輿作仲容郢州作鄧州誤至或作志雍之¶
　注亦非志雍乃郢州子見世系表　雖恒相求而喜¶
<pb:KR4c0047_WYG_003-8b>¶
　不相遇　按喜一作苦為是謝叠山文章軌範中無¶
　此一字覺句法尤健¶
送竇從事序　鉅海敵其陽　敵南宋臨卭本作敞為¶
　長海敞其陽謂越地之南風氣宣洩太甚也上句連山¶
　隔其陰則謂越北風氣與中原否閡不通也故下云¶
　風氣之殊著自古昔盖䝉上山海言之¶
送李愿歸盤谷序　可濯可沿注　按本真文章正宗¶
　引此作眞本為是　同時有两李愿一隠盤谷一為¶
<pb:KR4c0047_WYG_003-9a>¶
　西平王晟子南宋慶元中建安魏本此序後附刋高¶
　從一記以證所送之非西平子按高䟦即汪季路與¶
　朱子書中所謂家藏盤谷碑本有後語是也然但以¶
　韓序及和盧郎中送盤谷子嵗月考之則两李愿事¶
　跡自明無俟引高記也序作於貞元十七年西平子¶
　時為宿衛將至和盧詩則元和七年也西平子方官¶
　節度使皆見唐史無栖隠事¶
送董邵南序　董生不得志於冇司事在貞元中詳見¶
<pb:KR4c0047_WYG_003-9b>¶
　公詩時仕路壅滯两河諸侯競引豪傑為謀主由是¶
　藩鎮益強朝廷旰食此開成初宰相李石告文宗云¶
　爾董生北游正幕府急才王室多事之日文中立言¶
　尚欲招燕趙之士則鬰鬰適兹土者其亦可以息駕¶
　矣送之所以留之其辭絞而婉矣¶
贈崔復州序　按詩碩䑕小序曰刺重歛也其首章曰¶
　爰得我所二章曰爰得我直此序專為于頔重歛而¶
　作與詩人所刺同發端先言小民不得其所能自直¶
<pb:KR4c0047_WYG_003-10a>¶
　於鄉里之吏者鮮盖即用詩語而反之民窮歛急惟¶
　仁人至庻有來蘇之望曰崔君之仁足以蘓復人痛¶
　乎其言之矣¶
　張童子序　以及五都之長注　按序中言北過大¶
　河之陽唐河陽軍治孟津非蒲州也蒲乃河中節度¶
　使治所地在大河之東非河陽也方説誤　糓梁傳¶
　水北曰陽孟津在河南而軍有河陽號縁節度使雖¶
　治孟津而領懐州刺史懐在河北故也¶
<pb:KR4c0047_WYG_003-10b>¶
　何堅序　道之守陽公注　按十九年當從栁集陽¶
　司業遺愛碣作十五年¶
　王秀才序　或為事物是非相感發下脫於是有託¶
　而逃焉者也一句當從諸本増入¶
　王塤秀才序　馯臂子弓　按論語微子篇朱張陸¶
　氏音義引王弼注朱張字子弓荀卿以比孔子公指¶
　子弓為孔門馯臂雖據弟子傳然王注似亦未可廢¶
　李端公序　貞元間劉禹錫在杜佑淮南幕府與僚¶
<pb:KR4c0047_WYG_003-11a>¶
　友㑹飲聨句李端公益為坐客之首唐人稱御史為¶
　端公盖是時已為使府御史矣後佑入朝府罷端公¶
　宦久不調因游河朔入幽帥劉濟幕甞作詩有不上¶
　望京樓之句盖中之鬰鬰深矣及至東都而韓子送¶
　之歸府諷其効忠燕帥修開元時藩臣之禮盖深以¶
　乃心王室朂之觀舊史所載端公在幽州詩則知斯¶
　序立言之㫖矣　十日十二子相配　按甲乙丙丁¶
　之属十日為母子丑寅卯等十二辰為子見周禮匠¶
<pb:KR4c0047_WYG_003-11b>¶
　人疏　其將復平　按两平字文粹與宋浙蜀二本¶
　並同朱子盖暗與古合¶
送區册序　鳥言夷靣　按周禮夷𨽻掌與鳥言貉𨽻¶
　掌與獸言鄭司農云夷狄之人或曉鳥獸之言鳥言¶
　本此¶
送楊少尹序　後世無工畫者　按晉顧愷之梁張僧¶
　繇並畫羣公祖二疏圖見舊史禇無量傳　白以為¶
　其都少尹　按唐以河中府為中都設大尹少尹如¶
<pb:KR4c0047_WYG_003-12a>¶
　東西两都制其都者中都也¶
送鄭尚書序　風魚　慶元閩本作風雨為是徐偃王¶
　廟碑無怪風劇雨義同此也　家属百人注　李訓¶
　當作鄭注朱子引通鑑偶誤¶
送水陸運使韓侍御歸所治序　題注　按魏文帝及¶
　陳思王與吳質書中並有所治字正不必乙¶
韋侍講盛山十二詩序　皆集闕下注　按許康佐歴¶
　官具見唐史本傳無刺洋尹京事則此使君必非康¶
<pb:KR4c0047_WYG_003-12b>¶
　佐與以嚴謨為嚴武同¶
石鼎聨句序　龍頭一聨　按菌蠢見選南都賦又易¶
　大有九四爻辭匪其彭干寶注彭亨驕滿貎見經典¶
　釋文　磨礲去圭角　按禮記儒行篇毁方而瓦合¶
　鄭注去已之大圭角與衆人小合磨礲句本此¶
祭田横文　題注　按晁説非也首句明云貞元十九¶
　年盖作於未入汴幕之先公既抑於宏詞試光範上¶
　書復不見省録薄遊鳯翔亦無所遇故發憤太息於¶
<pb:KR4c0047_WYG_003-13a>¶
　横激於時貴之不能得士耳至從裴相平淮西乃此¶
　後二十餘年事尤不足置辨¶
歐陽生哀辭　閩越人舉進士由詹始注李成公錡¶
　按錡當作椅獨孤及福州學碑銘閩本無儒家流公¶
　至而俗易謂椅也新史宗室世系表蜀王湛五世孫¶
　椅為福建觀察使　李翺既為之傳　按李習之作¶
　詹傳歐公云已逸而新史所載事迹有出於哀辭外¶
　者盖宋子京好採摭小說故也¶
<pb:KR4c0047_WYG_003-13b>¶
祭穆員外文　題注　按篇首不載某年員外之父秘¶
　書監寧以貞元十年殁又三年母裴太夫人繼亡故¶
　曰痛毒之懐六年以并也又注中宣州觀察使當作¶
　秘書監為宣使者乃秘書長子贊員外之兄也¶
祭郴州李使君文　按權文公李郴州志言時宰盛推¶
　其理行方圖陟明而韓子祭文則深惜其被䜛欲為¶
　之雪謗於身後盖甞挂吏議志特微其詞耳　覷鱗¶
　介之驚透　按驚透二字本左太冲吳都賦揚雄方¶
<pb:KR4c0047_WYG_003-14a>¶
　言透驚也¶
祭虞部張員外文　存皆表白　按表當從宋本作衰¶
　又内廹家之亦當從宋本作家私¶
祭河南張員外文　一又相語　又當從宋本作夕¶
　七日鹿魚注　鹿魚當作鹿角　首下凥髙　凥當¶
　作尻注同　丞相南討注　十六年當作十二年¶
　議兵大梁注　都統下使將二字有誤¶
祭裴太常文　題注　按文苑此篇乃元和九年作舊¶
<pb:KR4c0047_WYG_003-14b>¶
　史憲宗紀元和六年皇太子寧薨國典無太子薨禮¶
　司業裴茝精禮學特勅於西内定儀又新史藝文志¶
　茝元和太常少卿盖從司業遷太常以九年卒官也¶
　茝所著有内外親族五服儀二巻書儀二巻並詳新¶
　志則太常為茝無疑舊注云其人無可考非也又茝¶
　在貞元末為韋執誼所䜛斥官於外亦見本集後順¶
　宗實録末巻¶
祭侯主簿文　遣男殿中省進馬佶　按進馬官名属¶
<pb:KR4c0047_WYG_003-15a>¶
　殿中省見新史百官志又續通典云進馬侍衛中資¶
　蔭官唐舊儀凡大陳設馬在樂懸之北與大象相次¶
　進馬二人戎服執鞭侍立馬左隨馬進退¶
祭馬僕射文　命公并侯　按方鎮表元和十三年廢¶
　淮西節度使忠武軍増領蔡州時總方自蔡移許故¶
　曰并侯舊注未明　遂殿交州　謂為安南都䕶也¶
　詩殿天子之邦毛傳殿鎮也公本此注誤¶
祭鄭夫人文　百口偕行　按公謫潮州有過始興感¶
<pb:KR4c0047_WYG_003-15b>¶
　懐詩云目前百口還相逐舊事無人可共論盖追憶¶
　音日始興北還後偕行避地之人也以詩証文則他¶
　本作百日之誤益明矣¶
祭十二郎文　三世一身　語見北史王慧龍傳¶
河南少尹裴君墓誌　召公主書記　按公甞記南陽¶
　公鎮徐州十一年中掌書記者凡三人許孟容杜兼¶
　李博獨無復名當是復先以記室辟既至而更授他¶
　職耳公作記之明年南陽捐館觀此誌中三遷句及¶
<pb:KR4c0047_WYG_003-16a>¶
　在徐府勤而有勞諸語則復之從事於徐有年非其¶
　至在李博後故不獲挂名㕔記也又南陽薨時馮宿¶
　實主書記此則繼博為之者復之未甞主記更明矣¶
河南少尹李公墓誌　改度支郎中使注度支或作屯¶
　田　按使字當属下句讀使侍郎者領度支使之侍¶
　郎也今誤斷其句更以其下不禮其属觀之則作改¶
　度支為是屯田非度支属也¶
江西觀察使韋公墓誌　不如属之河東便　按此河¶
<pb:KR4c0047_WYG_003-16b>¶
　東乃謂蒲州非晉陽也與韓𢎞妻誌公居河東同蒲¶
　州古河東地以晉陽為河東自唐代始而蒲州則置¶
　河中府矣¶
河南府王屋尉畢君墓誌　繼數尹　按徐之從事為¶
　河南尹謂杜兼也兼以元和四年十一月卒繼之者¶
　陜虢觀察使房式五年冬式自河南徙宣歙以鄂岳¶
　觀察使郗士美繼之詳見舊史憲宗紀¶
河中府法曹張君墓碣　按文先述圓妻語曰妾夫在¶
<pb:KR4c0047_WYG_003-17a>¶
　嶺南其中又曰事宣武軍節度使得官至監察御史¶
　坐事貶嶺南正與李肇所記合圓之逺貶已大書著¶
　明而注尚云未甞略及貶謫意何也圓既遷掾河中¶
　其吏幹日益有聞汴帥忌其向用修隙因㗖以甘言¶
　斃之逆旅此固情事所有此又詳書其遇害之地亦¶
　不為無意也¶
贈司勲員外郎孔君墓誌　一歲再奏　按盧從史以¶
　貞元二十年帥昭義至元和五年而敗首尾共七載¶
<pb:KR4c0047_WYG_003-17b>¶
　孔戡之去昭義即從史流日南之前一年故曰從史¶
　居五六歲益驕君争云云則戡之留昭義久矣留字¶
　若連一歲為句殊與前文不相應留字當属上讀而¶
　一歲再奏四字絶句盖從史初甚重戡故一歲中奏¶
　遷其官者再也¶
河南尹杜君墓誌　字某　按兼字叔通見權文公送¶
　杜少尹序而史云字處𢎞盖有两字¶
　韓集㸃勘巻三¶
